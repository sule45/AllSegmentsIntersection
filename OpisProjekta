U klasi Algoritam se nalazi moja implementacija algoritma, iako je tražena samo vizuelizacija, i ona prati pseudokod iz skripte. Klasa Algoritam nasledjuje QThread, tako da svaki put kada želim da se se iscrta trenutno stanje, uspavam nit algoritma, iscrtam, i čekam novi klik buttona da bi nastavio da se izvršava. Algoritam se izvršava isto kao da vizuelizacije nema. Čak se konstruktoru algoritma prosledjuje i bool koji govori da li da se izvršavaju uspavljivanja algoritma, ili da se preskaču te naredbe, tako da ako bi se slalo false, algoritam bi mogao da se koristi iz druge klase, bez zaustavljanja. Jedini kod koji sam uzeo sa interneta je implementacija funkcije za presek dve duži.

Problemi:
Painter se jako čudno ponašao prilikom promena boje, i još nekih promena. U Windowsu(novija verzija QT-a) je bojenje ispalo totalno besmisleno, ništa se nije bojilo kako treba. Ne znam u čemu je problem. U Linuxu na kraju radi bojenje dobro, bar na mom računaru, i u mojoj verziji QT-a, ali i tu se jako čudno ponašao ranije.

Bojenje: 
Duži koje su u statusu su crvene, osim one koje su "novi susedi", i za koje se traži novi dogadjaj (one su zelene).
Početak duži je zelene boje, kraj plave. Novi locirani dogadjaj se boji tamno žutom bojom u trenutku registrovanja, i ostaje te boje dok se ne obradi kao dogadjaj, kada uzima bordo boju, i dodaje se u listu preseka.

Strukture:
Status je implementiran uz pomoć std::set<> strukture, uz mnogo prilagođavanja, zbog nemogućnosti da se priđe unutrašnjosti strukture. To prilagodjavanje je diktiralo i preciznost, tako da se ne može očekivati prevelika preciznost, ali 10^(-2) bi trebalo da se garantuje. Napisana je klasa za poredjenje dve duži prilikom ubacivanja u status, i to poređenje zavisi od trenutne pozicije brišuće linije.

Red dogadjaja je implementiran uz pomoć std::map<>, gde je key Tacka, a value su sve duži čiji je Tacka početak, tj skup U u trenutku obrade tog dogadjaja.
